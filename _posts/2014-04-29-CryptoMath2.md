---
layout: post
author: Brunetta Carlo
title:  "L'arte dei segreti : Crittografia"
description: "Dialogo con Billy sulla sicurezza quotidiana, quella di Internet."
date:   2014-05-13 18:00:00 +0200
categories: articles
---

Informazioni e segreti
---

Nella nostra quotidianità compriamo cose, socializziamo, pianifichiamo viaggi e chiediamo informazioni, specialmente quando ci perdiamo!\\
Molto spesso scriviamo queste cose su qualche file che salviamo nel nostro computer per **non dimenticare**.\\
Ci piace nascondere i nostri dati **importanti** in cartelle nascoste, creando percorsi tortuosi a matrioska.

> Quindi password, pin della banca, foto delle vacanze, progetti di lavoro...

Esatto. Poi ci con illeghiamo ad Internet e scambiamo le nostre informazioni su Facebook, su Twitter, via mail con il mondo intero.

> Davvero?

Sì, ogni volta che compri qualcosa su internet, commenti la foto di un tuo amico oppure quando ti registri ad un nuovo sito.\\
Ci affidiamo al computer perché lo riteniamo sicuro, capace di *nascondere i nostri segreti* anche quando navighiamo in Internet.

### Come possiamo scambiare le nostre informazioni in modo sicuro?

Prima di partire dobbiamo sapere *come funziona Internet*.

Internet
---

Internet è **la** rivoluzione della fine dello scorso millennio. Ci permette di fare qualsiasi cosa e spesso anche di più.

> Ma come funziona?

Vedi Billy, Internet funziona come la posta. Quella che ti porta a casa ogni mattina il postino.

<figure>
<img src="{{ site.url }}/images/cript/1.jpg"/>
</figure>

> Non comprendo...

Ogni volta che clicki su un con illegamento di Internet stai chiedendo ad un altra persona di mostrarti la sua pagina.\\
Quindi scrivi una lettera al destinatario, metti il tuo indirizzo (così può risponderti!) e nella lettera chiedi di vedere il suo sito.\\
Tutto questo lo invii utilizzando *la rete di Internet*. Un po' come le poste tradizionali...

<figure>
<img src="{{ site.url }}/images/cript/2.jpg"/>
</figure>

> Curioso!

Ma c'è un problema che nella realtà non abbiamo.

### Sulla rete puoi aprire le lettere senza che il destinatario ed il mittente lo sappiano.

> Ma quindi tutti possono leggere le mie lettere...\\
> ...ed io posso leggere quelle degli altri...

<figure>
<img src="{{ site.url }}/images/cript/3.jpg"/>
</figure>

> ...è il caos!

Queste lettere sono tantissime e contengono informazioni di ogni tipo!

> Basta.\\
> Da domani non comunico più niente!


L'arte dei segreti
---

Non devi preoccuparti Billy. Dalla tua parte hai la *Crittografia*.

Immagina di lavorare per il governo.\\
Devi portare documenti top secret da una parte all'altra del mondo. Come un postino!

> Mi pagano bene?

Se non ti fai rubare le informazioni, pagano decisamente bene.\\
Stai per partire da Milano con il tuo aereo :

<figure>
<img src="{{ site.url }}/images/cript/4.jpg"/>
</figure>

> Aspetta aspetta... così tutti sapranno il segreto!

Bravo Billy. Per questo motivo hanno inventato le valigette a chiusura numerica.\\
Così solo chi conosce il numero può aprirla e ti viene fornita dal governo.

<figure>
<img src="{{ site.url }}/images/cript/5.jpg"/>
</figure>

> Ora sono sicuro! Posso partire e guadagnarmi un po' di soldi.

<figure>
<img src="{{ site.url }}/images/cript/6.jpg"/>
</figure>

> Nessun problema, deve sapere il numero della valigetta per...

<figure>
<img src="{{ site.url }}/images/cript/7.jpg"/>
</figure>

> Maledizione...

Ora capisci l'importanza di cambiare i codici che proteggono i segreti del governo?

> Capisco capisco... ma se l'avessi cambiata? Non avrei problemi, tanto... come potrebbe aprirla?

### *Forza bruta*

Può provare tutte le combinazioni fino a trovare quella che funziona.
Non è il metodo più efficiente... però se il viaggio dura ore e la tua valigia ha un codice di solo 3 numeri, c'è tutto il tempo necessario!

> Allora dirò al governo di usare valigette con un codice lunghissimo!

Bravo Billy!\\
Ora sei arrivato a destinazione con la tua valigetta `super protetta`.

> La consegno, comunico il codice per aprirla e mi prendo i miei soldi!

<figure>
<img src="{{ site.url }}/images/cript/8.jpg"/>
</figure>

> Ma come? Sì è messo in mezzo all'ultimo! Ed ora conosce la combinazione! Come posso fare?

Forse nemmeno tu devi sapere il codice per aprire la valigietta.

> Ma allora come possono aprire la valigetta? Io voglio questo lavoro!

Ecco la soluzione.\\
È uscita una valigetta speciale che si chiude con un codice e si apre con un altro diverso da quello di chiusura.\\
Su questo sito governativo ci sono i codici per chiudere le valigette ma non ci sono i codici per aprirle.

<figure>
<img src="{{ site.url }}/images/cript/9.jpg"/>
</figure>

Perché non trasportare il codice segreto della tua prima valigia dentro una di queste valigie speciali?\\
Così dopo puoi viaggiare con la valigia iniziale senza dover dare il codice d'apertura al destinatario!

<figure>
<img src="{{ site.url }}/images/cript/10.jpg"/>
</figure>

> Bello! Devo fare un po' di viaggi ma funziona!

Esatto Billy, funziona. Finché i ladri non trovano i codici di apertura...\\
...ma basta cambiarli di tanto in tanto!

> Ma tutto questo dove lo trovo nella realtà?

Al posto di usare chiavi, valigette, aerei e governi, ci affidiamo ai nostri computer, Internet e alla Matematica.

> La Matematica? Ma non fa tutto il computer?

Il computer esegue dei programmi.\\
I programmi li scriviamo noi. Spesso li ha già scritti qualcun altro.\\
Ogni programma è un *algoritmo*, cioé un insieme di regole, istruzioni e azioni che formano una ricetta.\\
Esiste la ricetta per aprire un file o, come serve a noi, per creare codici che ci permettono di comunicare in maniera sicura.

> Ma in tutto questo che centra la matematica?

La Matematica si nasconde nel **come funzionano** i codici che creiamo. In fondo sono numeri, come per le nostre valigette.\\
Dobbiamo rispettare le stesse regole delle valigette.\\
I nostri codici devono esser grandi e duraturi. Proprio qui entra in gioco la Matematica che fornisce un criterio per creare questi numeri. Grandi e duraturi.

> Un numero duraturo?!

Immagina di avere una supercolla che ti permette di incollare i numeri. È una supercolla e quindi sarà difficile separare i numeri incollati.


> Ma esiste la supercolla in matematica?

La supercolla è la moltiplicazione.

<figure>
<img src="{{ site.url }}/images/cript/11.jpg"/>
</figure>

Il nostro numero è duraturo quando è difficile trovare i numeri che abbiamo moltiplicato tra loro per ottenerlo.\\
Difficile come staccare degli oggetti attaccati con la supercolla senza romperli.\\
I numeri che scegliamo di incollare si chiamano *primi* ed hanno una proprietà particolare.



> Basta basta... me lo spiegherai un'altra volta.
> Quindi vuoi dirmi che la nostra sicurezza su Internet si basa tutta sulla moltiplicazione di numeri speciali?

Sì e funziona davvero bene!

### La Matematica è importante per proteggere i nostri segreti.



